---
layout: post
title: "Waarom Oost-Timor I"
number: 164
artwork: https://i1.sndcdn.com/artworks-6EWxUqs9cuwthosv-tCTXyw-t500x500.jpg
author: Tim
date: 2023-09-03 09:30:46 +0200
categories: podcast
tag: []
embed_player:
  type: soundcloud
  src: https://soundcloud.com/tim-gistelinck/waarom-oost-timor-i
description: "Welkom bij geschiedenis van en welkom bij een aflevering over het waarom van Oost-Timor."
---
Welkom bij geschiedenis van en welkom bij een aflevering over het waarom van Oost-Timor. Oost wat? Oost-Timor. Ik geef het toe, ik had er twee jaar geleden ook nog nooit van gehoord maar ondertussen woon en werk ik er al een jaar. Zoals de meesten van jullie ondertussen wel al weten zijn mijn vrouw en ik hier voor twee jaar als vrijwilligers in een onderwijsproject. Wie daar meer over weten wil kan terecht op mijn andere podcast: plan_Timor. Hier houden we het bij geschiedenis en omdat we hier nu een jaar zijn dacht ik dat het misschien de gelegenheid was voor een special over de geschiedenis van Oost-Timor. En nu zou u zich kunnen afvragen waarom ik u daar in godsnaam mee zou willen lastigvallen. Wel, an sich geen onterechte vraag maar het verhaal van Oost-Timor is een prachtvoorbeeld van hoe handel, kolonialisme, nationalisme en religie samenzweren om een land te doen ontstaan waarvan geen enkel buurland eigenlijk het punt ziet. Het waarom van Oost-Timor is exemplarisch voor een heleboel andere kleine landen en net daarom de moeite waard. Komen aan bod in deze aflevering en die van volgende week: migratiestromen, wereldhandel, kolonialisme, missionarissen, Nederlanders, Japanners, Portugezen, Inonesiers en een hele hoop ellende. Dat en meer in deze speciale aflevering van geschiedenis van.