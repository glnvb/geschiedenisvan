---
layout: post
title: "A - Z Oostenrijkse Nederlanden I"
number: 31
artwork: https://i1.sndcdn.com/artworks-OOyuGRwLzzNL46Wm-Zdv9HA-t500x500.jpg
author: Tim
date: 2020-09-08 16:34:43 +0200
categories: podcast
tag: ["politiek","Geschiedenis van België"]
embed_player:
  type: soundcloud
  src: https://soundcloud.com/tim-gistelinck/a-z-oostenrijkse-nederlanden-i
description: "Welkom bij België van A tot Z."
---
Welkom bij België van A tot Z. En welkom bij de letter. O voor “Oostenrijkse Nederlanden”. Niet de logische O voor de Olympische spelen van 1920 of de meer obscure O van het Orangisme. Nee. O voor Oostenrijkse Nederlanden. Het deeltje van de geschiedenis van de zuidelijke Nederlanden waar we in onze vaderlandse geschiedenis het minst van al aan herinnerd worden. Want laat ons eerlijk zijn, andere episodes lijken op het eerste zicht toch een stuk boeiender. De Wereldoorlogen, de revolutie, Congo, Karel V, … Allemaal zaken waar je eerder aan denkt dan aan de Oostenrijkse Nederlanden. Wat compleet begrijpelijk is. En toch. En toch is het een boeiende periode in de Belgische geschiedenis. Eentje met gevolgen. Tijdens de Oostenrijkse periode werden er kanalen gebouwd, probeerde men kerk en staat te scheiden, investeerde men in onderwijs en probeerde men zowaar een koloniale compagnie uit de grond te stampen. Maar dat is voor volgende week. Deze week hebben we het in de eerste plaats over hoe die Spaanse Nederlanden eigenlijk Oostenrijks geworden zijn. Want euh, dat wist ik eigenlijk ook niet meer. Dat en meer in deze aflevering van België van A tot Z