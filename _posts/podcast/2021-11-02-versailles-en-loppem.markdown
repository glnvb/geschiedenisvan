---
layout: post
title: "Versailles en Loppem"
number: 90
artwork: https://i1.sndcdn.com/artworks-NlkmQvNRF5jLtrQZ-8bxyFg-t500x500.jpg
author: Tim
date: 2021-11-02 19:11:39 +0100
categories: podcast
tag: ["politiek"]
embed_player:
  type: soundcloud
  src: https://soundcloud.com/tim-gistelinck/versailles-en-loppem
description: "Welkom bij Geschiedenis van België en welkom bij deze aflevering over het verdrag van Versailles."
---
Welkom bij Geschiedenis van België en welkom bij deze aflevering over het verdrag van Versailles. En dat van Loppem. Want dat tweede is, voor de Belgische geschiedenis in elk geval, even belangrijk als dat eerste. Al beseffen we dat veel te weinig. Want hoewel ik weet dat een heleboel van u zit te wachten op afleveringen over de tweede wereldoorlog zal u toch nog wat geduld moeten uitoefenen. Want om die tweede wereldoorlog goed te begrijpen moeten we het echt wel hebben over alles wat daaraan voorafgaat. Te beginnen met die twee verdragen. Een aflevering over diplomatiek dus maar evengoed over binnenlandse politiek. Vandaag hebben we het dus over de annexatie van een stukje Duitsland, de tevergeefse eis voor een stukje Nederland, herstelbetalingen, enkelvoudig stemrecht en een zogezegde staatsgreep. Dat en nog veel meer in deze aflevering van Geschiedenis van België.