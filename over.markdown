---
layout: page
title: over
---
## waarom
Geschiedenis van België is zoals de naam al doet vermoeden een podcast over Belgische geschiedenis. Maar dan wel Belgische geschiedenis die veel meer is dan wat u zelf ooit geleerd hebt op de schoolbanken. We vertrekken namelijk uit een simpel principe: Alles is geschiedenis. Wafels, wegen, Ronse, het Zwin, … Allemaal hebben ze een geschiedenis die samenhangt met de Belgische geschiedenis en vooral ook iets zegt over dat land van ons. Waar het vandaan komt, waar het naartoe gaat en zo voort. Met die blik kijken we ook naar de meer bekende episodes van onze geschiedenis zoals de wereldoorlogen, de middeleeuwen, … Geschiedenis is veel meer dan enkel het verhaal van het verleden. Het is het verhaal van plaatsen, mensen, natuur, culturen, talen en nog veel meer. Dat alles proberen we binnen een Belgische context te vatten, in nu al meer dan honderd afleveringen. 

## wat
De meeste afleveringen bestaan uit scripts geschreven en voorgelezen door Tim Gistelinck. Een normale aflevering duurt meestal iets van een twintig minuten en wordt momenteel steeds gepubliceerd op zondagavond. Al durft dat wel eens te veranderen afhankelijk van Tims lesrooster. Af en toe voelt Tim zich niet capabel om een onderwerp moederziel alleen aan te pakken en dan roept hij de hulp in van historische professionals die in interviews van 40-45 minuten een moeilijk concept uit de doeken proberen te doen. Sinds kort zit Tim ook één keer per maand samen met comedian Bert Kruismans om het te hebben over geschiedenis. Niet persé Belgische geschiedenis maar alles wat relevant lijkt met de actualiteit in het achterhoofd. Ook deze afleveringen kan u hier terugvinden. Het is de bedoeling dat u hier binnenkort ook artikels over Belgische geschiedenis kan lezen. We hopen vooral heel wat academisch werk naar een breed publiek te kunnen brengen. Mocht je zelf iets willen schrijven of iemand kent dan mag je ons altijd contacteren <a href="mailto:{{ site.email }}">via mail</a>. Dat mag je trouwens ook doen met suggesties voor podcastonderwerpen. Alle feedback is meer dan welkom!

## wie
Geschiedenis van België is het geesteskind van Tim Gistelinck. Hij bleek als kind al een ongezonde fascinatie te hebben voor geschiedenis. Eentje die al snel aangewakkerd werd door een enthousiaste grootvader die hem overspoelde met boeken. Hij vond uiteindelijk zijn weg naar de UGent waar hij afstudeerde als historicus in 2015. Een lerarenopleiding later verliet hij België om achtereenvolgens in Slovakije, Turkije en China aan de slag te gaan als leerkracht Engels. Tijdens deze vrijwillige ballingschap ontwikkelde hij een fascinatie voor de vaderlandse geschiedenis. Dat in combinatie met enkele sneeuwstormen die in de winter van 2018 het oosten van Turkije platlegden zorgden ervoor dat hij begon te experimenten met podcasts. Het resultaat was een eerste reeksje in de vorm van WRM België. Later, in China zou hij opnieuw afleveringen beginnen maken en bij terugkeer in België in Februari 2020 werd de podcast geboren zoals die vandaag nog altijd bestaat. Tim is nog altijd leerkracht maar vertoeft tegenwoordig in Brussel. 

Contacteer {{ site.author }} <a href="mailto:{{ site.email }}">via mail</a>

## colofon
Cover: [Tafereel van de Septemberdagen 1830 op de Grote Markt te Brussel](https://nl.wikipedia.org/wiki/Tafereel_van_de_Septemberdagen_1830_op_de_Grote_Markt_te_Brussel) van Gustave Wappers (1835).

Pictogrammen door [FontAwesome](https://fontawesome.com), onder de [Creative Commons Attribution 4.0 International](https://fontawesome.com/license) licentie.

De broncode van deze website is beschikbaar op [GitHub](https://github.com/glnvb/glnvb.github.io/).